# Chatcontrole

### Je privéberichten gaan gescand worden

De Europese Commissie heeft een nieuw wetsvoorstel ingediend. Dit wetsvoorstel staat bekend als ‘chatcontrole’.

De Europese Commissie zegt dat een nieuwe wet nodig is om bepaalde vormen van criminaliteit tegen te gaan, maar dat klopt niet. Bovendien is de voorgestelde wet erg slecht. De wet zou regeringen namelijk in staat stellen om álle digitale berichten van iedereen in de EU te scannen—ook die van ons in Nederland.

Het scannen van al onze digitale communicatie zou een grove inbreuk vormen op de fundamentele rechten van Nederlandse inwoners.

Deze website geeft informatie over wat chatcontrole is, waarom het schadelijk is, en wat er tegen gedaan kan worden.

Heb je ideeën of wil je helpen? Heel graag! Stuur een bericht naar `chatcontrole` at `proton.me`.
