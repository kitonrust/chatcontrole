---
title: "VPN-aanbieders tegen chatcontrole"
description: "Het VPN Trust Initiative dringt er bij EU-beleidsmakers op aan om niet door te gaan met het chatcontrole-voorstel."
date: 2025-09-12T08:41:31+00:00
lastmod: 2025-09-12T08:41:31+00:00
draft: false
images: []
contributors: []
categories: []
menu:
  docs:
    parent: 
weight: 630
toc: true
---

Het *VPN Trust Initiative* (Virtueel privé-netwerk vertrouwens-initiatief, afgekort VTI) [dringt er bij beleidsmakers op aan](https://i2coalition.com/wp-content/uploads/2025/09/VTI-Position-Paper-on-Encryption.pdf) om maatregelen te vermijden die encryptie uithollen en de veiligheid van gebruikers in gevaar brengen. Daarmee spreekt het initiatief zich uit tegen chatcontrole. 

[In gesprek met *TechRadar*](https://www-techradar-com.translate.goog/vpn/vpn-privacy-security/a-major-step-backwards-for-privacy-the-vpn-industry-speaks-out-against-chat-control?_x_tr_sl=en&_x_tr_tl=nl) stelt Laura Tyrylyte van bedrijf NordVPN: 

"Als de infrastructuur voor het scannen van berichten op ieders apparaat eenmaal is geïmplementeerd, kan deze eenvoudig worden geherconfigureerd om het scannen uit te breiden buiten het oorspronkelijke doel."

Harry Halpin van het bedrijf NymVPN voegt toe:

> "Het scannen van ieders intieme gesprekken is een disproportionele reactie die surveillance normaliseert".

Politici, politie en inlichtingendiensten zouden dit kunnen inzetten om journalisten, activisten of politieke tegenstanders aan te vallen. 

> "De betere aanpak is gericht onderzoek op basis van een huiszoekingsbevel, snelle verwijdering van illegale content, duidelijke meldroutes voor de industrie en goed uitgeruste specialistische teams"

aldus Halpin. VPN-aanbieders vrezen dat VPN's wel eens een volgend doelwit van EU-wetgeving zou kunnen zijn. Sommigen EU-medewerkers hebben VPN's namelijk aangemerkt als obstakels voor inlichtingendiensten.

