---
title: "ChristenUnie probeert met kamermotie Nederland toch achter Chatcontrole te krijgen" 
description: "De ChristenUnie wil met een kamermotie Nederlandse steun voor Chatcontrole afdwingen. De staatssecretaris noemt de motie 'ontijdig'"
date: 2025-10-01
lastmod: 2025-10-01
draft: false
images: []
contributors: []
categories: []
menu:
  docs:
    parent: 
weight: 630
toc: true
---

Op 30 oktober [diende de ChristenUnie (CU)](https://www.tweedekamer.nl/kamerstukken/moties/detail?id=2025D42603&did=2025D42603) tijdens een tweeminutendebat in de Tweede Kamer een motie in die de regering oproept om het Deense voorstel voor Chatconrole alsnog te steunen. 

Een dag eerder [had minister Van Oosten (JenV)](https://www.rijksoverheid.nl/documenten/kamerstukken/2025/09/29/tk-stand-van-zaken-de-eu-verordening-ter-voorkoming-en-bestrijding-van-online-seksueel-kindermisbruik) de Kamer laten weten dat Nederland zich bij de groep tegenstemmende landen zou aansluiten. De CU probeert de regering met de motie alsnog te dwingen hun standpunt te veranderen. De stemming over deze motie is gepland voor donderdag 2 oktober. 

Op [Security.nl](https://www.security.nl/posting/907055/ChristenUnie+wil+Nederland+via+motie+voor+invoering+chatcontrole+laten+stemmen) is te lezen dat Staatssecretaris Van Marum tijdens het tweeminutendebat de motie ontijdig noemde, aangezien er donderdag nog een commissiebijeenkomst over het voorstel zal plaatsvinden. Van Marum zei tegen de Kamer: "het huidige compromisvoorstel kunnen wij als Nederland niet steunen, omdat wij end-to-end encryptie niet willen verzwakken. Hierover vindt donderdag een commissiedebat JBZ-Raad plaats. Vandaar dat ik deze motie het oordeel ontijdig moet geven."
