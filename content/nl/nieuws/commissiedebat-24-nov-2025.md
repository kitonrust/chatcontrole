---
title: "Commissiedebat over gewijzigde Nederlandse positie" 
description: "Kamerleden zullen de minister bevragen over de nieuwste versie van het chatcontrole-voorstel, en het besluit van de Nederlandse vertegenwoordiging zich te onthouden van stemmen."
date: 2025-11-20
lastmod: 2025-11-23
draft: false
images: []
contributors: []
categories: []
menu:
  docs:
    parent: 
weight: 630
toc: true
---
Op maandag 24 november 2025 vindt [een commissiedebat](https://www.tweedekamer.nl/debat_en_vergadering/commissievergaderingen/details?id=2025A07229) plaats waar de huidige versie van het chatcontrole-voorstel besproken zal worden. Dit debat zal rechtstreeks te volgen zijn op de videoverbinding met de [Groen van Prinstererzaal](https://www.tweedekamer.nl/vergaderingen/livedebat/groen-van-prinstererzaal).

Dit debat was aanvankelijk gepland voor 20 november, maar een meerderheid van kamerfracties stemde in met [een verzoek](https://berthub.eu/tkconv/document.html?nummer=2025D47374) om het debat over het weekend heen te tillen. 

In het bijzonder zal het debat zich richten op de Nederlandse positie tegenover een nieuwe, gewijzigde versie van het chatcontrole-voorstel. Deze positie is veranderd van een tegenstem tot een onthouding van stemmen, zo deelde minister Foort van Oosten de Tweede Kamer mee [in een kamerbrief](https://berthub.eu/tkconv/document.html?nummer=2025D47108). 
