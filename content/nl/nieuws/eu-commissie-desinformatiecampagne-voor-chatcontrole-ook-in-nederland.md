---
title: "Europese Commissie gebruikt desinformatiecampagne en microtargeting om Nederlandse chatcontrole-opinie te beïnvloeden"
description: "..."
date: 2023-10-12T08:43:31+00:00
lastmod: 2023-10-12T08:43:31+00:00
draft: false
images: []
contributors: []
categories: []
menu:
  docs:
    parent: 
weight: 630
toc: true
---

De Europese Commissie heeft een desinformatiecampagne opgezet om mensen in de Europese Unie onder druk te zetten om het chatcontrole-voorstel van Eurocommissaris Ylva Johansson te accepteren. Zo blijkt uit werk van jurist en technologie-onderzoeker Danny Mekić.

Op 15 september lanceerde Johansson's afdeling Binnenlandse Zaken een betaalde advertentiecampagne op het platform X (voorheen Twitter) vanaf de account `@EUHomeAffairs`. De advertentiecampagne was specifiek gericht op mensen in landen die niet bereid waren om vóór Johansson's chatcontrole-voorstel te stemmen. Waaronder ook Nederland.

Mekić stelt:

> "De campagne, die meer dan vier miljoen keer is bekeken, gebruikt shockerende beelden van jonge meisjes naast sinister uitziende mannen, onheilspellende muziek, en pleegt een vorm van emotionele chantage door te suggereren dat tegenstanders van het wetsvoorstel kinderen niet zouden willen beschermen."

Bovendien omvat de campagne, waar in Nederland tenminste honderdduizenden mensen aan blootgesteld zijn, misleidende informatie. De advertentie stelt bijvoorbeeld ten onrechte dat een meerderheid in de Europese Unie vóór inbreuk op hun privacy zou zijn. Maar deze informatie is gebaseerd op de zogenaamde Eurobarometer---en de Eurobarometer is een instrument dat [al in 2015 door onderzoekers is aangemerkt als "propaganda"](https://www.econstor.eu/bitstream/10419/121867/1/838014135.pdf). 

Uit studies van onderzoeksbureaus [YouGov](https://nextcloud.pp-eu.eu/index.php/s/5bkdRGyxnAciNBz?dir=undefined&path=%2F&openfile=372951) en [Novus](https://novus-se.translate.goog/egnaundersokningar-arkiv/svenskarnas-syn-pa-chat-control-2/?_x_tr_sl=sv&_x_tr_tl=nl) blijkt dat er onder mensen in de Europese Unie vrijwel géén steun is voor het chatcontrole-voorstel.

!["Eén van de misleidende advertenties van de account EU Home Affairs account op X. De tweet tekst: '⚠️Misbruikers verbergen zich achter hun beeldschermen terwijl kinderen in stilte lijden ⏳Het is hoog tijd om een einde te maken te maken aan seksueel kindermisbruik #online 🇳🇱De meerderheid van de burgers ondersteunen het voorstel #EUvsChildSexuelAbuse En jij? Lees hier ↓ Gevolgd door een 47-seconden-durende video"](/images/@euhomeaffairs-misleidende-advertentie.jpg)

_Een voorbeeld van een misleidende advertentie op X uit de desinformatiecampagne vanaf de `@EUHomeAffairs` account (zie: [origineel](https://twitter.com/EUHomeAffairs/status/1703693679297220882) [gearchiveerde tweet](https://archive.ph/5y1om) en [video](https://video.twimg.com/amplify_video/1703686220029521920/vid/avc1/720x720/7hr-D1brhNzuEwlh.mp4))_

Maar het wordt nog erger. Gegevens van X laten zien dat de Europese Commissie ook gebruik heeft gemaakt van _microtargeting_: extreem gericht adverteren, om de mening van een hele specifieke groep mensen te beïnvloeden. De campagne vermeed Eurosceptici en mensen die om privacy geven, en toonde de advertenties alleen aan mensen die mogelijk wel te beïnvloeden zouden zijn. Laat zoiets nu in strijd zijn met:

- de richtinglijnen van X voor adverteren
- de [wet inzake digitale diensten](https://digital-strategy.ec.europa.eu/nl/policies/digital-services-act-package) (_Digital Services Act_)
- de [algemene verordening gegevensbescherming](https://eur-lex.europa.eu/legal-content/NL/TXT/?uri=celex%3A32016R0679)

Mekić stelt dat de Europese Commissie met het te proberen manipuleren van de publieke opinie, in plaats van de luisteren naar mensen, de democratie ondermijnt:

> "Door de Europese waarden terzijde te schuiven in haar streven om een controversieel stuk wetgeving door te drukken, bewijst de Commissie niet alleen een slechte dienst aan de burgers die zij vertegenwoordigt, ook brengt zij de democratische fundamenten van de Unie zelf in gevaar. Daarom moet de Europese Commissie de advertentiecampagnes offline halen en houden en zich onthouden van toekomstige pogingen om de Europese publieke opinie naar haar hand te zetten met dergelijke desinformatiecampagnes via gerichte advertenties op sociale media."

Lees het hele artikel: [Europese Commissie misleidt burgers met desinformatiecampagne en illegale advertenties](https://da.nny.nl/202310/de-europese-commissies-misleidende-desinformatiecampagne-en-illegale-advertenties-horen-niet-thuis-in-onze-democratie) (ook [geplaatst in _De Volkskrant_](https://archive.ph/1eqO3)).