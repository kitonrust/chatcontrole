---
title: "Finland wil tegen chatcontrole stemmen"
description: "Finland zal het chatcontrole-voorstel van de Europese Commissie niet steunen."
date: 2025-08-29T08:49:31+00:00
lastmod: 2025-08-29T08:49:31+00:00
draft: false
images: []
contributors: []
categories: []
menu:
  docs:
    parent: 
weight: 630
toc: true
---

Finland zal het chatcontrole-voorstel van de Europese Commissie niet steunen, zo [verklaart een woordvoerder voor de Finse regering](https://valtioneuvosto.fi/en/-/ministerial-committee-on-european-union-affairs-discusses-proposal-for-eu-regulation-on-combating-sexual-violence-against-children). Dit omdat het voorstel in strijd is met de Finse grondwet.

Finland is niet het enige land waar het chatcontrole wetsvoorstel tegen de grondwet indruist. Dit geldt ook voor Nederland, waar met [artikel 13 nog steeds het briefgeheim geldt](https://www.denederlandsegrondwet.nl/id/vgrnbn1m96qm/artikel_13_briefgeheim).

Een ander voorbeel is Oostenrijk. De [Oostenrijkse juridische dienst oordeelde al eerder](https://epicenter.works/fileadmin/import/antragaufstellungnahme_top1_com2022209final.pdf) dat een wet die inzet op het scannen van alle (privé-)communicatie van alle ingezetenen, inbreuk maakt op:

- Het recht op gegevensbescherming
- Het recht op een privé- en familieleven
- De vertrouwelijkheid van de communicaties van alle burgers

Al in 2022 [oordeelde de wetenschappelijke dienst van de Duitse regering](https://www.bundestag.de/resource/blob/914580/9eba1ff3a5daa7708fca92e3184a1ae3/WD-10-026-22-pdf-data.pdf) dat chatcontrole in strijd is met fundamentele rechten. Toch is het op dit moment nog niet duidelijk of de Duitse Europarlementariërs dit belangrijke feit zullen laten meewegen in hun stemming. 

En in 2023 wees de voltallige oppositie in het Deense parlement er in een [open brief](https://www.altinget.dk/digital/artikel/samlet-opposition-til-regeringen-i-bryder-med-aanden-i-grundloven) op dat het chatcontrole wetsvoorstel tegen de geest van de Deense grondwet ingaat. 

Met Finland's duidelijke standpunt  zijn er nog een aantal landen over waarvan het op dit moment nog niet duidelijk hoe hun vertegenwoordigers zullen stemmen tijdens de Raadsvergadering van 13-14 oktober. Te weten:

* Duitsland
* Estland
* Griekenland
* Luxemburg
* Romenië
* Slovenië

Meer duidelijkheid mogelijk binnenkort.
