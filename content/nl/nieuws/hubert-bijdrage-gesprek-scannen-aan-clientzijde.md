---
title: "Politiek: Bijdrage Hubert in gesprek Tweede Kamer over scannen aan cliëntzijde"
description: "..."
date: 2023-10-08T08:49:31+00:00
lastmod: 2023-10-08T08:49:31+00:00
draft: false
images: []
contributors: []
categories: []
menu:
  docs:
    parent: 
weight: 630
toc: true
---

Op 11 oktober vindt in de Tweede Kamer een [rondetafelgesprek plaats over scannen aan cliëntzijde](https://chatcontrole.nl/nieuws/rondetafelgesprek-scannen-aan-clientzijde/). Scannen aan cliëntzijde (_client-side scanning_) is een techniek waarbij digitale berichten op het apparaat van de gebruiker doorgelicht worden, bijvoorbeeld om te kijken of er eventueel iets illegaals tussen zou kunnen zitten. 

Er is een goede kans dat, mocht het chatcontrole-voorstel van de Europese Commissie erdoor komen, dat dit in de praktijk zou worden gebracht middels scannen aan cliëntzijde.

Eén van de deelnemers aan het rondetafelgesprek, de software-ontwikkelaar en entrepreneur Bert Hubert, heeft inmiddels diens bijdrage vooraf gepubliceerd. Hubert stelt:

> "Het idee dat we alle communicatie van alle Europeanen automatisch gaan scannen en de bevindingen live doorsturen naar de EU is verwerpelijk.

Ook wijst Hubert erop dat overheden al eerder grof de fout in zijn gegaan met (deels)automatische opsporing, en ook vaak steken hebben laten vallen in gegevensbescherming:

> "... in eerdere gevallen hebben we gezien dat overheidsalgoritmes er wel degelijk naast kunnen zitten, met alle gevolgen (en parlementaire enquêtes) van dien.

> Ook is het zorgelijk dat de EU een enorme database opbouwt van foto’s, filmpjes, chatgesprekken en locaties (...). Iedere EU instantie is al eens gehacked."

Zo maant Hubert de Kamerleden dan ook:

> "Met deze voorgenomen wetgeving heeft u (Kamerleden, kabinet) de kans om deel te nemen aan 'het moment dat het allemaal mis ging' met onze rechtsstaat, of u juist in te zetten voor wijzere regelgeving."


Lees de hele tekst: [Bijdrage rondetafelgesprek Tweede Kamer _Client Side Scanning_](https://berthub.eu/articles/posts/client-side-scanning/).