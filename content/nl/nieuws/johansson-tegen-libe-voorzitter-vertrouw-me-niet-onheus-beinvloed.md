---
title: "Ylva Johansson tegen LIBE commissie: 'Vertrouw me, ik ben niet onheus beïnvloed'."
description: "..."
date: 2023-10-03T08:49:31+00:00
lastmod: 2023-10-03T08:49:31+00:00
draft: false
images: []
contributors: []
categories: []
menu:
  docs:
    parent: 
weight: 630
toc: true
---

Eurocommissaris voor Binnenlandse Zaken Ylva Johansson, die tevens ook aandrijver van het chatcontrole voorstel is, heeft alsnog gereageerd op de [brief Juan Fernando López Aguilar](https://chatcontrole.nl/nieuws/libe-voorzitter-lopez-aguilar-eist-opheldering-johansson-over-lobbyen/), voorzitter van de LIBE-Commissie voor Burgerlijke Vrijheden, Justitie en Binnenlandse Zaken. 

Vorige week eiste López Aguilar opheldering van Johansson over het [schrikbarend hoge niveau van invloed die lobbygroepen](https://chatcontrole.nl/nieuws/chatcontrole-lobby-netwerk/)---waaronder het techbedrijf Thorn en de pressiegroep WeProtect---hebben uitgeoefend om het chatcontrole-voorstel geaccepteerd te krijgen. Zozeer zelfs, dat aanvankelijk niet Johansson zelf, maar [een medewerker van Thorn op López Aguilars brief aan Johansson reageerde](https://chatcontrole.nl/nieuws/lobbygroep-thorn-beantwoordt-brief-aan-eu/).

Nu echter heeft Johansson toch de moeite genomen om zich tegenover aantijgingen van onheuse beïnvloeding te verdedigen. De kern van het verweer? 'Vertrouw me nou maar.'

Johansson stelt dat de inmenging met bedrijven en lobbygroepen die zij tentoon heeft gesteld onder het "normaal raadplegend werk van de Commissie" valt (p. 1). Ook suggereert Johansson dat er eigenlijk helemaal geen verdediging nodig zou zijn, want: "Laat de tekst van het voorstel voor zich spreken." (p. 2). En:

> "Sterker nog, als je het artikel precies leest dat bevat het niet eens een expliciete aantijging. Het lijkt bedoeld om de indruk van verkeerd handelen te geven. Laat me je verzekeren --- dat is er niet." (pp. 2-3)

Tenslotte is er altijd nog de tactiek van de boodschapper beschuldigen, waarbij Johansson onderzoeksjournalistiek afdoet als "sensationalistische media".

Lees zelf [Johanssons volledige brief aan de LIBE-commissie](https://www.patrick-breyer.de/wp-content/uploads/2023/10/Johansson_reply-to-LIBE-letter-on-conflict-of-interests_CSAM.pdf) (PDF, in het Engels).