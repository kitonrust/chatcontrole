---
title: "Lobby-bedrijf Thorn beantwoordt brief over chatcontrole gericht aan Eurocommisaris Johansson"
description: "..."
date: 2023-10-02T08:49:31+00:00
lastmod: 2023-10-02T08:49:31+00:00
draft: false
images: []
contributors: []
categories: []
menu:
  docs:
    parent: 
weight: 630
toc: true
---

Onderzoeksjournalist [Andre Meister laat zien](https://chaos.social/@andre_meister/111165087812210333) dat de banden tussen de Europese Commissie en bedrijven die lobbyen voor het chatcontrole wetsvoorstel nu wel héél nauw zijn.

Recent stuurde Juan Fernando López Aguilar, voorzitter van de LIBE-Commissie van de EU, een [brief aan Eurocommisaris Ylva Johansson](https://chatcontrole.nl/nieuws/libe-voorzitter-lopez-aguilar-eist-opheldering-johansson-over-lobbyen/) om opheldering te eisen over lobbyen en mogelijk 'onheuse invloed' op het chatcontrole-voorstel. 

En wie beantwoordt deze brief? Commissaris Johansson? Eén van diens assistenten? Nee. (Tenminste, vooralsnog niet.) In plaats daarvan komt het antwoord van één van de commerciële bedrijven die, zoals [recent werd onthuld](https://chatcontrole.nl/nieuws/chatcontrole-lobby-netwerk/), al tijden grote sommen geld uitgeeft om voor chatcontrole in de EU te lobbyen.

Thorn's hoofd van beleid, Emily Slifer, zegt LIBE-commissie voorzitter Juan Fernando López Aguilar aan te schrijven "naar aanleiding van uw brief naar Commissaris Johansson". 

Lees de [volledige brief van Thorn aan de LIBE-commissie](https://netzpolitik.org/wp-upload/2023/10/2023-10-02_Thorn_LIBE_Letter.pdf) (PDF, op dit moment alleen nog maar in het Engels beschikbaar).