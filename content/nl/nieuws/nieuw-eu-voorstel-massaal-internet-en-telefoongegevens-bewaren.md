---
title: "Nieuw EU voorstel: Massaal internet- en telefoongegevens bewaren"
description: "EU wil massaal internet- en telefoongegevens bewaren. Laat hen in een raadpleging weten dat dit een slecht plan is."
date: 2025-08-17T08:49:31+00:00
lastmod: 2025-08-17T08:49:31+00:00
draft: false
images: []
contributors: []
categories: []
menu:
  docs:
    parent: 
weight: 630
toc: true
---

De Europese Commissie komt met een nieuwe massa-surveillance-wet. 

Het gaat om een voorstel om metadata voor *al het* internet- en mobiel telefoonverkeer (bijvoorbeeld IP-adressen, wat je bezoekt, wanneer, met wie je belt) standaard voor lange termijn te bewaren.

Dit is een bijzonder schadelijk voorstel. Verschillende rechtbanken hebben in het verleden al meermaals geoordeeld dat het ongedifferentieerd bewaren van gegevens illegaal is. Toch probeert de Europese Commissie het nu opnieuw.

Om dit wetsvoorstel voor te leggen moet de Commissie eerste een publieke raadpleging houden. Deze raadpleging is nu voor iedereen geopend, tot 12 september 2025 (middernacht):

- [Raadpleging over het massaal bewaren van gegevens](https://ec.europa.eu/info/law/better-regulation/have-your-say/initiatives/14680-Data-retention-by-service-providers-for-criminal-proceedings-impact-assessment/public-consultation_nl)

Laat de Commissie in jouw antwoord op de raadpleging weten dat je tegen dit voorstel bent!

Let op: De informatie die de Europese Commissie zelf verschaft kan vaak misleidend zijn. Daarom heeft de organisatie EDRi (Europese Digitale Rechten) een handleiding gepubliceerd met uitleg: [*Openbare raadpleging over "bewaring van gegevens door dienstverleners voor strafrechtelijke procedures". Antwoordgids voor maatschappelijke organisaties en individuen.*](https://edri-org.translate.goog/our-work/public-consultation-on-retention-of-data-by-service-providers-for-criminal-proceedings-answering-guide-for-civil-society-organisations-and-individuals/?_x_tr_sl=en&_x_tr_tl=nl)

Op het moment van schrijven hebben slechts 98 mensen uit Nederland hun inbreng op de raadpleging gegeven, dus dat kan nog wel wat meer.
