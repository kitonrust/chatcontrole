---
title: "Opinie: Eind-tot-eind encryptie en risico’s scannen aan cliëntzijde"
description: "..."
date: 2023-08-26T08:49:31+00:00
lastmod: 2023-08-26T08:49:31+00:00
draft: false
images: []
contributors: []
categories: []
menu:
  docs:
    parent: 
weight: 630
toc: true
---

Privacy- en computerveiligheidsonderzoeker Jaap-Henk Hoepman (XOT) schrijft in een opinieblog dat het chatcontrole-voorstel van de Europese Commissie een gevaarlijk precedent zou scheppen voor verregaande inmenging van de overheid in het privéleven van mensen in de Europese Unie.

In het bijzonder kijkt Hoepman naar scannen aan cliëntzijde (_client-side scanning_), waarbij je berichten al op je eigen apparaat doorgelicht zouden gaan worden op de mogelijke aanwezigheid van eventueel illegaal materiaal.

> "Client-side scanning is vergelijkbaar met het verplicht installeren van een beveiligingscamera in iedere woning, die enkel geactiveerd wordt zodra er sprake lijkt te zijn van huiselijk geweld. Hoe belangrijk we ook de bestrijding van huiselijk geweld vinden, een dergelijke maatregel zou (hoop ik) duidelijk veel te ver voeren. Toch is dat in essentie wat client-side scanning behelst: er gaat op ons ‘digitale huis’ automatisch een rood lampje branden als uitnodiging om een digitale huiszoeking te doen."

Hoepman verwijst naar de technologie van scannen aan cliëntzijde als "een ‘verklikker’ op de telefoon van alle Europese burgers", en stelt:

> "Deze technologie is onbetrouwbaar en daarmee potentieel stigmatiserend. Ook is de noodzakelijkerwijs brede inzet van deze technologie buitenproportioneel, met grote risico’s ten aanzien van de bescherming van de persoonlijke levenssfeer. Door de installatie van deze technologie op de telefoons van nagenoeg alle Nederlanders wordt daarnaast een onomkeerbare stap gezet naar een verregaande Europese infrastructuur voor massasurveillance."

Lees het hele opiniestuk: [End-to-end encryptie en risico’s client-side scanning](https://blog.xot.nl/2023/08/26/end-to-end-encryptie-en-risico-s-client-side-scanning/index.html).