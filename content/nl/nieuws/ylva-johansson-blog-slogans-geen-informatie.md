---
title: "Ylva Johansson schrijft bizarre blog-post ter verdediging reputatie: alleen slogans, geen inhoud"
description: "..."
date: 2023-10-15T08:39:31+00:00
lastmod: 2023-10-15T08:39:31+00:00
draft: false
images: []
contributors: []
categories: []
menu:
  docs:
    parent: 
weight: 630
toc: true
---

De afgelopen maanden is Eurocommissaris Ylva Johansson flink bekritiseerd, onder meer om:
- het verstrekken van [onjuiste en misleidende informatie](https://mullvad.net/en/blog/2023/3/28/the-european-commission-does-not-understand-what-is-written-in-its-own-chat-control-bill/)
- het zich laten [beÃ¯nvloeden door lobbyisten](https://chatcontrole.nl/nieuws/lobbygroep-thorn-beantwoordt-brief-aan-eu/)
- het inzetten van [manipulatieve en mogelijk illegale advertentiecampagnes](https://chatcontrole.nl/nieuws/eu-commissie-desinformatiecampagne-voor-chatcontrole-ook-in-nederland/)

Vandaag publiceerde Johansson een blog-post, ogenschijnlijk ter verdediging van diens integriteit en professionele reputatie. Maar wie daadwerkelijk argumenten had verwacht, zal teleurgesteld thuiskomen.

Johansson opent het blog met zich erover te beklagen online om het chatcontrole-voorstel bekritiseerd te zijn. In plaats van op inhoudelijke kritiek in te gaan, reageert Johansson echter door critici van het chatcontrole-voorstel weg te zetten als vrouwenhaters, seksisten en racisten. (De kritiek "... omvat regelrechte racistische tweets, vrouwenhatend- en seksistisch misbruik".)

Vervolgens uit Johansson onvrede over het feit dat onderzoeksjournalisten aandacht hebben besteed aan hoe het chatcontrole-voorstel tot stand is gekomen---in het bijzonder,  dat zij onthullingen deden over de mogelijk onheuse beÃ¯nvloeding die lobbygroepen en grote tech-bedrijven op het voorstel hebben uitgeoefend. Blijkbaar hadden onderzoeksjournalisten volgens Johansson beter niet hun werk moeten doen, maar de andere kant op moeten kijken? [_sarcasme_]

Hierop volgen meerdere paragrafen waarin Johansson verschillende variaties op 'Red de kinderen! Red de kinderen! Red de kinderen!' blijft herhalen.

Johansson suggereert dat het chatcontrole-voorstel veel steun heeft. Wel [150 experts](https://www.docdroid.net/9bOJA4a/csa-letter-with-signatories-9th-september-2023-pdf) (PDF) zouden het voorstel ondersteunen. Wat Johansson hier vergeet te vertellen is dat er tegelijkertijd een brief _tegen_ het chatcontrole-voorstel circuleert, ondertekend door (bij de laatste telling) wel [465 experts uit 38 landen](https://docs.google.com/document/d/13Aeex72MtFBjKhExRTooVMWN9TC-pbH-5LEaAbMF91Y/). Aanvullende kritiek is vastgelegd door Europese Digitale Rechten (EDRi), onder de titel '[Is dit het meest bekritiseerde EU-wetsvoorstel ooit?](https://edri.org/our-work/most-criticised-eu-law-of-all-time/)', en in data-analyse van Maxim, gepubliceerd onder de titel '[Iedereen tegen chatcontrole](https://maxim.tips/against-chatcontrol/)'.

Ook haalt Johansson opiniepeilingen aan om te suggereren dat Europeanen graag massasurveillance over zich heen zouden willen krijgen, waaronder een peiling van de zogenaamde 'Eurobarometer'. Echter, al in 2015 toonden onderzoekers Martin HÃ¶pner en Bojan Jurczyk aan dat de Eurobarometer [dichter bij een propaganda-instrument voor Europees beleid zit dan bij een daadwerkelijke onderzoekspeiling](https://www.econstor.eu/bitstream/10419/121867/1/838014135.pdf) (PDF). Compleet onbetrouwbaar, dus.

Het blog eindigt met een bizarre aantijging tegen de auteurs van het onderzoeksartikel dat de lobby-invloed op Johansson en diens collega's binnen de Europese Commissie onthulde (zonder dit artikel bij naam te noemen of een link te verschaffen):

> "Om af te sluiten met een laatste vriendelijk ironisch punt. Als we het geldspoor van dit artikel volgen, dan zien we dat het werd gefinancierd door het _IJ4EU-fonds_ [het Onderzoeksjournalistiek voor de Europese Unie-fonds], dat op diens beurt weer wordt ondersteund door de Europese Commissie. Toch gaat niemand ervan uit dat het fonds niet onafhankelijk is, niemand gaat ervan uit dat wij de pen in handen hebben gehad bij het opstellen van het artikel. Welnu, deze eerlijkheid zou twee kanten op moeten werken."

Wat wil Johansson met die "deze eerlijkheid zou twee kanten op moeten werken" zeggen? Is dit een bekentenis dat Johansson en anderen bij de Europese Commissie middelen of buitenkansjes vanuit tech-bedrijven en lobbygroepen hebben ontvangen, maar dat het wel zo "eerlijk" zou zijn hen dit niet aan te rekenen? Dat mensen Eurocommissaris Johansson ook als onafhankelijk moeten beschouwen als deze geld, middelen, of andere zoethouders vanuit het bedrijfsleven krijgt? Net zoals Johansson journalisten die door een fonds voor onderzoeksjournalistiek ondersteund worden als onafhankelijk beschouwt? 

Het laatste noemen we doorgaans steun voor de vrije pers. 

Het eerste staat beter bekend als corruptie.

Lees de volledige blog:
- ğŸ‡³ğŸ‡± [De zaken rechtzetten - Waarom ik uitkijk naar een gedachtewisseling met het Europees Parlement over mijn voorstel ter bestrijding kindermisbruik](https://commissioners-ec-europa-eu.translate.goog/news/setting-record-straight-2023-10-15_en?_x_tr_sl=en&_x_tr_tl=nl) (automatische vertaling naar het Nederlands, kan fouten bevatten)
- ğŸ‡¬ğŸ‡§ [Setting the record straight â€“ why Iâ€™m looking forward to exchange of views with European Parliament on my fight child sexual abuse proposalâ€](https://edps.europa.eu/data-protection/our-work/publications/events/2023-10-23-edps-seminar-csam-point-no-return_en) (origineel, in het Engels)

Met dank aan [@Maxim voor analyse](https://chaos.social/@maxim/111239768598095153).
