---
title: "Chatcontrole stemwijzer Tweede Kamerverkiezingen 2025"
description: "Overzicht van de standpunten van de partijen die deelnemen aan de Nederlandse Tweede Kamerverkiezingen 2025 over het chatcontrole-voorstel."
date: 2025-09-01T08:49:31+00:00
lastmod: 2025-10-06T08:49:31+00:00
draft: false
images: []
---

Op woensdag 29 oktober 2025 vinden er in Nederland [verkiezingen voor de Tweede Kamer](https://www.tweedekamer.nl/verkiezingen) plaats. Op deze pagina vind je een overzicht van welke standpunten de deelnemende partijen in hun partijprogramma's, recente moties, en bijdragen aan debatten, innemen betreffende het chatcontrole-voorstel. Oordeel zelf welke partij het beste voor jouw digitale rechten en vrijheden op zal komen.

_**Let op:** Naast digitale rechten en vrijheden zijn er nog een heleboel andere redenen waarom je wél of juist niet op een partij zou kunnen willen stemmen. Lees voor het stemmen altijd het partijprogramma en kijk, waar mogelijk, wat een partij in het verleden reeds heeft gedaan._

Legenda:
- ✅ = Tegen chatcontrole
- ❌ = Vóór chatcontrole, danwel voor maatregelen die overeenkomen met die van het chatcontrole-voorstel
- ❓ = Standpunt over chatcontrole onduidelijk

Partij | Oordeel | Toelichting
--- | --- | --- 
50PLUS[^1] | ❌ | Bespreekt het chatcontrole-wetsvoorstel niet in diens [partijprogramma](https://www.50pluspartij.nl/verkiezingsprogramma-50plus/), maar zet zich in dat programma wel in voor een verbod op anonieme accounts. Dat impliceert: een identificatieplicht voor accounts. Identificatieplicht voor gebruik van online communicatiediensten is tevens één van de onderdelen van het chatcontrolevoorstel.
BBB | ❌ | Bespreekt het chatcontrole-wetsvoorstel niet in diens [verkiezingsprogramma](https://dnpprepo.ub.rug.nl/88739/7/BBB%20Verkiezingsprogramma%20TK2025.pdf). Echter, de partij zet in op leeftijdsverificatie voor sociale media, en op het inperken van privacywetgeving om criminaliteit te kunnen bestrijden. Beide zijn tevens onderdelen van het chatcontrolevoorstel.
Belang Van Nederland (BVNL) | ✅ | De partij stelt: "BVNL is van mening dat dit voorstel te ver gaat, aangezien de privacy hiermee ernstig kan worden aangetast." Bovendien zegt de partij in diens [partijprogramma](https://bvnl.nl/wp-content/uploads/2025/09/BVNL-verkiezingsprogramma-2025-2029.pdf) in op de bescherming van privacy en encryptie, tegen censuur door de overheid, tegen identificatieplicht voor sociale media, en tegen grootschalige informatieverzameling over burgers door de overheid.   
BIJ1 | ❓ | Bespreekt het chatcontrole-wetsvoorstel niet in diens [verkiezingsprogramma](https://bij1.org/wp-content/uploads/20250925_Programma_BIJ1_Losse-Pagina-2.pdf). Op vragen om verduidelijking is van de partij totnogtoe geen antwoord ontvangen.
CDA | ❓ | Bespreekt het chatcontrole-wetsvoorstel niet in diens [verkiezingsprogramma](https://d2vs36cx04qmpo.cloudfront.net/files/Documenten-en-reglementen-CDA/CDA-Verkiezingsprogramma-TK2025-Digitaal-DEFINHOUD.pdf) (PDF). Op vragen om verduidelijking is van de partij totnogtoe geen antwoord ontvangen.
ChristenUnie | ❌ | Diende op 30 september 2025 [een motie in](https://www.tweedekamer.nl/kamerstukken/moties/detail?id=2025Z18230&did=2025D42603) waarin het betreffende de Deense versie van het chatcontrole-voorstel stelt dat het de regering verzoekt om "om positief te staan ten opzichte van het compromisvoorstel en de algemene oriëntatie desgevraagd te steunen".
D66 | ✅ | Spreekt zich in een [kamerdebat](https://app.1848.nl/document/debat-direct/3811) van 2 oktober uit tegen chatcontrole: "D66 is geen voorstander van de CSAM-verordening, niet van het oorspronkelijke voorstel, niet van het compromis en ook niet van de richting die het Deense voorzitterschap inslaat, want dat betekent terug naar het breken van encryptie, terug naar het scannen van ieders privéberichten en terug naar massale surveillance van onschuldige burgers."
DE LINIE[^6] | ❓ | Bespreekt het chatcontrole-wetsvoorstel niet in diens [standpunten](https://deliniepartij.nl/standpunten/). Op vragen om verduidelijking is van de partij totnogtoe geen antwoord ontvangen.
DENK | ❓ | Bespreekt het chatcontrole-wetsvoorstel niet in diens [verkiezingsprogramma](https://www.bewegingdenk.nl/download/28596/?tmstv=1759166663). Op vragen om verduidelijking is van de partij totnogtoe geen antwoord ontvangen.
ELLECT[^8] | ❓ | Bespreekt het chatcontrole-wetsvoorstel niet in diens [verkiezingspunten](https://www.ellect.eu/nl/verkiezingen). Op vragen om verduidelijking is van de partij totnogtoe geen antwoord ontvangen.
FNP[^4] | ❓ | Bespreekt het chatcontrole-wetsvoorstel niet in diens [standpunten](https://www.fnp.frl/wp-content/uploads/2025/09/FNP-verkiezingsprogramma-2025-NL.pdf). Op vragen om verduidelijking is van de partij totnogtoe geen antwoord ontvangen.
Forum voor Democratie | ✅ | Spreekt zich in een [kamerdebat](https://app.1848.nl/document/debat-direct/3811) van 2 oktober uit tegen chatcontrole: "Forum voor Democratie zal zich hier fel tegen blijven verzetten en niet alleen tegen dit voorstel, maar tegen al die voorstellen die onderdeel uitmaken van die bredere trends."  
GROENLINKS / Partij van de Arbeid (PvdA) | ✅ | Spreekt zich in een [kamerdebat](https://app.1848.nl/document/debat-direct/3811) van 2 oktober uit tegen chatcontrole: "GroenLinks-Partij van de Arbeid wil de volgende actie zien om te komen om op te komen voor onze grondrechten. Desgevraagd tegenstemmen is niet genoeg. Draag ten volste uit dat chatcontrole voor Nederland onacceptabel is." 
JA21 | ❓ | Bespreekt het chatcontrole-wetsvoorstel niet in diens [verkiezingsprogramma](https://ja21.nl/fileadmin/user_upload/04_Documenten/Verkiezingsprogramma_TK_25_A4_v15.pdf). Op vragen om verduidelijking is van de partij totnogtoe geen antwoord ontvangen.
LP (Libertaire Partij)[^2] | ✅ | Stelt: "De libertaire partij is zeer principieel als het aankomt op digitale zelfbeschikking. Hierom vinden wij het Deense compromis voorstel onaanvaardbaar. Wij zien op verschillende vlakken een technocratische glijdende schaal ontstaan waar wij volmondig tegen zullen strijden." De partij stelt tevens in diens [verkiezingsprogramma](https://lpnederland.nl/verkiezingsprogramma/) dat het zich inzet voor "het tegenhouden van EU-projecten (...) die (in potentie) grote inbreuk maken op onze privacy". Chatcontrole is een EU-project dat grote inbreuk maakt op de privacy. 
Nieuw Sociaal Contract (NSC) | ✅ | Spreekt zich in [kamerdebat](https://app.1848.nl/document/debat-direct/3811) van 2 oktober uit tegen chatcontrole:  "Het Deense voorstel voor preventieve surveillance, chatcontrole, meekijken op alle chatapps gaat voor ons veel te ver. Het is niet proportioneel. Het is niet subsidiair en het is niet veilig. Het staat haaks op grondrechten zoals privacy, het briefgeheim en ook de onschuldpresumptie."
NL PLAN[^7] | ❓ | Bespreekt het chatcontrole-wetsvoorstel niet in diens [verkiezingsprogramma](https://irp.cdn-website.com/e843fd98/files/uploaded/NL+PLAN+partijprogramma+TK25.pdf). Op vragen om verduidelijking is van de partij totnogtoe geen antwoord ontvangen. 
Partij voor de Dieren | ✅ | Spreekt zich in diens [partijprogramma](https://assets.partijvoordedieren.nl/assets/algemeen/2.-Documenten/Verkiezingsprogrammas/PVDD-programma-tweede-kamerverkiezingen-okt-2025.pdf) uit tegen chatcontrole:  "De voorgestelde EU ‘chatcontrol’, waarmee alle digitale communicatie gescand wordt, komt er niet. We houden end-to-end-encryptie in stand." (p. 75)
Partij voor de Rechtsstaat[^9] | ❓ | Tot op heden is deze website niet in staat geweest een partijprogramma of contactgegevens van deze partij te achterhalen. Ook de [website van de partij](http://www.partijvoorderechtsstaat.nl/) lijkt offline. Mochten er ontwikkelingen zijn, dan worden de hier getoonde gegevens geüpdate.
Piratenpartij[^3] | ✅ | Spreekt zich in diens [partijprogramma](https://dnpprepo.ub.rug.nl/88774/1/Piratenpartij%20NL%20-%20Verkiezingsprogramma%20TK%202025.pdf) uit tegen chatcontrole: "Geen chatcontrole (...) Piraten gaan onder geen beding akkoord met encryptiebedreigende chatcontrole." (p. 7)
PVV (Partij voor de Vrijheid) | ✅ | Spreekt zich in een [kamerdebat](https://app.1848.nl/document/debat-direct/3811) van 2 oktober uit tegen chatcontrole: "Ik sluit maar aan bij de collega's die hun zorgen hebben geuit over de privacy, over massasurveillance. En uiteraard dat het wel een probleem is dat serieus aangepakt moet worden, maar dat dit niet de manier is." 
SP (Socialistische Partij) | ✅ | Spreekt zich in een [kamerdebat](https://app.1848.nl/document/debat-direct/3811) van 2 oktober uit tegen chatcontrole, door steun uit te drukken voor de minister dat deze "niet akkoord gaat met het voorstel." 
Staatkundig Gereformeerde Partij (SGP) | ❓ | Bespreekt het chatcontrole-wetsvoorstel niet in diens [verkiezingsprogramma](https://sgp.nl/verkiezingsprogramma). Op vragen om verduidelijking is van de partij totnogtoe geen antwoord ontvangen.
Volt | ✅ | Spreekt zich in diens [partijprogramma](https://voltnederland.org/storage/doc/volt_verkiezingsprogramma_2025.pdf) uit tegen chatcontrole: "Volt wil dat Nederland niet instemt met de invoering van de Europese Chat control-wet." (p. 124)
Vrede voor Dieren | ❓ | Bespreekt het chatcontrole-wetsvoorstel niet in diens [45-puntenplan](https://vredevoordieren.nl/wp-content/uploads/2025/08/45puntenplan.pdf). Op vragen om verduidelijking is van de partij totnogtoe geen antwoord ontvangen.
Vrij Verbond[^5] | ❓ | Bespreekt het chatcontrole-wetsvoorstel niet in diens [verkiezingspunten](https://vrijverbond.nl/wp-content/uploads/2025/08/Verkiezingsprogramma-Vrij-Verbond-03102025.pdf). Op vragen om verduidelijking is van de partij totnogtoe geen antwoord ontvangen.  
VVD | ❌ | De partij steunt de Deense versie van het chatcontrole-voorstel: "Wij willen niet dat er ongelimiteerd door opsporingsdiensten kan worden meegekeken, maar als de reikwijdte van een detectiebevel wordt beperkt tot reeds bekend kinderpornografisch materiaal en er zijn voldoende waarborgen, dan kan de VVD-fractie dat steunen." Stelt in diens [verkiezingsprogramma](https://www.vvd.nl/wp-content/uploads/2025/09/Verkiezingsprogramma-TK-VVD-2025-DEF.pdf) bovendien dat "Informatiedeling boven privacy" gaat in het bestrijden van criminaliteit, wat ook de insteek van het chatcontrole-voorstel is.

[^1]: Doet mee in 19 kieskringen.
[^2]: Doet mee in 19 kieskringen.
[^3]: Doet mee in 18 kieskringen.
[^4]: Doet mee in 16 kieskringen.
[^5]: Doet mee in 13 kieskringen.
[^6]: Doet mee in 10 kieskringen.
[^7]: Doet mee in 9 kieskringen.
[^8]: Doet mee in 5 kieskringen.
[^9]: Doet mee in 2 kieskringen.
